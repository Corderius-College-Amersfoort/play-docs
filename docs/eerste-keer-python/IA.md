---
sidebar_position: 1
hide_table_of_contents: true
---

# Python leren via Informatica-ACTIEF (leerling Informatica)

Als je het vak Informatica volgt en de methode Informatica-ACTIEF gebruikt, raden we je aan de cursus [PyTrack Game](https://moodle.informatica-actief.nl/course/section.php?id=20611) te volgen.

![routekaart pytrack](https://raw.githubusercontent.com/InformaticaActief/IAopenbaar/main/img_PyGame/routekaart_PyTrack.png)

In de Informatica-ACTIEF cursus ga je praktisch aan de slag. Je leert zowel `Python` programmeren als `coderius-play` gebruiken. Je ontdekt, experimenteert, past aan en maakt uiteindelijk een eigen werkend eindproduct. Je werkt actief, maar wel met een duidelijke opbouw: theorie en praktijk sluiten steeds op elkaar aan. Naast de techniek leer je ook nadenken over het ontwerp: waarom is jouw game leuk en uitdagend, en waarom zou een speler willen doorgaan of later terugkomen?
Je werkt zo:
- Je volgt het [PRIMM-model](https://primmportal.com/): Predict, Run, Investigate, Modify, Make
- 	Je krijgt uitleg precies op het moment dat je het nodig hebt
-	Onderwerpen komen vaker terug, zodat je kunt herhalen en verdiepen
-	Bij elke opdracht krijg je tips en antwoorden, zodat je zelf verder kunt als je vastloopt
-	Je eindigt met één grote opdracht waarin alles samenkomt (je eigen game), met duidelijke rubrics en een template om jouw ontwerp en evaluatie vorm te geven

Kortom: je leert door te doen — stap voor stap werk je toe naar je eigen game.
